Zemsta
Aleksander Fredro
Adaptacja - Zosia Bryłka

Osoby - Cześnik, Klara, Rejent, Wacław, Podstolina, Papkin, Dyndalska, Narrator


NARRATOR
Nie masz nic tak złego, żeby się na dobre nie przydało. Bywa z węża dryjakiew, złe często dobremu okazyją daje.


AKT PIERWSZY, SCENA PIERWSZA

CZEŚNIK

(jakby do siebie)

Piękne dobra w każdym względzie - Lasy - gleba wyśmienita -

Dobrą żoną pewnie będzie -

Co za czynsze! - To kobiéta!… Trzy folwarki!

DYNDALSKA

Miła wdowa.

CZEŚNIK

Arcymiła, ani słowa.

(chwila zamyślenia. Odkłada papiery, po chwili znowu bierze.)

Qua opiekun i qua krewny,
Miałbym z Klarą sukces pewny;

Ale Klara młoda, płocha,

Chociaż dzisiaj i pokocha,

Któż za jutro mi zaręczy!

(krótkie milczenie)

Ma dochody wprawdzie znaczne -

Podstolina ma znaczniejsze;
Z wdówką zatem działać zacznę.

DYNDALSKA

Tylko że to, jaśnie panie -

CZEŚNIK

Hę?

DYNDALSKA

W małżeńskim ciężko stanie:
Pan zaś, mówiąc między nami,

Masz podagrę.

CZEŚNIK

Ej, czasami.

DYNDALSKA

Kurcz żołądka.

CZEŚNIK

Po przepiciu.
DYNDALSKA

Rumatyzmy jakieś łupią.

CZEŚNIK

Ot, co powiesz, wszystko głupio. -

Ten mankament nic nie znaczy:

Wszak i u niej, co w ukryciu,

Bóg to tylko wiedzieć raczy;
I nikt pewnie się nie spyta,

Byle tylko w dalszym życiu

Między nami była kwita.


AKT PIERWSZY, SCENA DRUGA (Cześnik, Dyndalska, Papkin; Papkin zawsze prędko mówi.)

PAPKIN

Bóg z waszmością, mój Cześniku.

Pędząc cwałem na rozkazy
Zamęczyłem szkap bez liku;

Wywróciłem się sto razy,

Tak, że z nowej mej kolaski

Gdzieś po drodze tylko trzaski.

CZEŚNIK

A ja za to ręczyć mogę, Że mój Papkin tu piechotą Przywędrował całą drogę; A na podróż dane złoto

Gdzieś zostawił przy labecie.

PAPKIN

(pokazując pistolet)

Patrz, Cześniku - poznasz przecie…
CZEŚNIK

Cóż mam poznać?

PAPKIN

Wystrzelony.

Wypalony!

DYNDALSKA

(na stronie, odchodząc)

Gdzieś na wrony.
PAPKIN

Gdzie, do kogo, milczeć muszę, Lecz nie karty są przyczyną, Żem się w drodze spóźnił nieco. Ani ziewnął, na mą duszę!

Tak z mej ręki wszyscy giną!

CZEŚNIK
Wszystkie.

PAPKIN

Wszystkie?

CZEŚNIK

Ćmy, komary.

PAPKIN

Waszmość nigdy nie dasz wiary.
CZEŚNIK

Bom niegłupi, mocium panie.

PAPKIN

Ach! co widzę, tu śniadanie.

CZEŚNIK

Ha, śniadanie.

PAPKIN
Ach! Cześniku!

Już to sześć dni i sześć nocy

Nic nie miałem na języku.

CZEŚNIK

Jedz i słuchaj!

PAPKIN

Tak się stanie.

(siada po drugiej stronie stołu, jak do siebie)
Strzelam gracko, rzecz to znana.

CZEŚNIK

Rzecz to znana, iż w mej mocy

Kazać zamknąć waszmość pana

Za wiadome dawne sprawki.

PAPKIN

Zamknąć! po co?
CZEŚNIK

Dla zabawki.

PAPKIN

Czyż nie znajdziesz lepszej sobie?

CZEŚNIK

Cicho! ciszej! Ja to mówię,

By odświeżyć w twej pamięci,
Nim powierzę moje chęci,

Coś mnie winien, a ja tobie.

PAPKIN

Ach, co każesz, wszystko zrobię.

Byłbym zaraz dopadł konia…

Bom jest jeździec doskonały:

Niechaj będzie wzięty z błonia,
Dzik to dziki, lew to śmiały -

W moim ręku jak owieczka,

Bom jest jeździec doskonały.

CZEŚNIK

A bodajżeś!…

PAPKIN
Tylko pozwól…

Kładłem nawet w strzemię nogę,

Kiedy nagle wielka sprzeczka

Przedsięwziętą spaźnia drogę;

A ta była w tym sposobie:

CZEŚNIK

Słuchaj!…

PAPKIN
Zaraz… Szedłem sobie;

Mina tęga, włos w pierścienie,

Głowa w górę - a wejrzenie! -

Niech truchleje płeć zdradziecka!

CZEŚNIK

Słuchaj!…

PAPKIN
Zaraz… Idę sobie;

A wtem jakaś księżna grecka;

Anioł! bóstwo! zerk z karety -

Giną za mną te kobiety! -

Zerk więc na mnie - zerk ja na nią,

Koniec końcem pokochała,

Zawołała et caetera…
Książę, tygrys, ludzi zbiera…

CZEŚNIK

(uderzając w stół, aż Papkin podskoczył w krześle)

Ależ cicho!

PAPKIN

Nadtoś żywy.

CZEŚNIK

A bezbożny ty języku! I tyrkotny, i kłamliwy.

PAPKIN

Nadtośżywy, mój Cześniku. Gdybym także, równie tobie, Namiętności nie brał w ryzy,

(uprzedzając uderzenie w stół Cześnika)

Proszę mówić.
CZEŚNIK

Ojciec Klary

Kupił ze wsią zamek stary…

PAPKIN

Fiu! - mój ojciec miał ich dziesięć.

CZEŚNIK

(uderza w stół i mówi dalej)
Tu mieszkamy, jakby sowy;

Lecz co gorsza, że połowy

Drugiej zamku - czart dziedzicem. Czy inaczej? - Rejent Milczek -

Słodki, cichy, z kornym licem, Ale z diabłem, z diabłem w duszy!

NARRATOR

Cześnik opowiada Papkinowi o relacjach, jakie łączą go z Rejentem Milczkiem. Mimo, że Panowie nie znoszą się nawzajem potrzebne im, jak to mówi Cześnik, układy. Raptusiewicz obawia się iść do Milczka (gdyż ten mógłby go otruć), więc postanawia posłać tam Papkina. Ten jednak wzbrania się przed tym i wykręca. Nieugięty Cześnik przypomina Papkinowi o powodach, dla których ten powinien być mu posłusznym - Papkin musi się zgodzić.

PAPKIN

Chciej rozważyć.

CZEŚNIK
Już się stało.

Teraz inne dam zlecenie:

Mości Papkin - ja się żenię.

PAPKIN

Ba!

CZEŚNIK
Cóż to: ba?

PAPKIN

Tak się cieszę!

I w tę sprawę chętnie spieszę.

Powiedz, gdzie mam błysnąć chwałą;

Mamże zmusić zbyt zuchwałą?

Mamże skłonić zbyt nieśmiałą?

Mamże, jeśli cudzą żoną,
Jej tyrana przeszyć łono?…

CZEŚNIK

Cóż, u diabła, za szaleństwo!

PAPKIN

Znasz, Cześniku, moje męstwo.

CZEŚNIK

Słuchaj: mówiąc między nami,
Bez mej chluby, twej urazy,

Więcej niż ty, mój Papkinie,

Mam rozumu tysiąc razy.

(Papkin chce przerwać, co Cześnik znakiem wstrzymuje.)

Lecz rozprawiać z niewiastami,

Owe jakieś bałamutnie,

Afektowe świegotanie -
Niech mi zaraz łeb kto utnie,

Nie potrafię, mocium panie.

Ty więc musisz swą wymową…

PAPKIN

Jest już twoją - daję słowo.

Idę.

CZEŚNIK
Dokąd?

PAPKIN

Prawda, nie wiem.

CZEŚNIK

Podstolina…

PAPKIN

Już rozumiem.

CZEŚNIK
(zatrzymując go)

Tu ją czekaj.

PAPKIN

Ani słowa!

Za godzinę jest gotowa.


AKT PIERWSZY, SCENA TRZECIA

NARRATOR
Papkin rozmyśla. Postanawia oddać Cześnikowi nieco starą Podstolinę, a sobie wziąć Klarę. Wchodzi do mieszkania

Podstoliny.


AKT PIERWSZY, SCENA CZWARTA

PAPKIN

Podstolino! pół anioła!

(całuje w rękę)

Sługa, służka uniżony.
PODSTOLINA

Cóż sprowadza w nasze strony?

PAPKIN

Miłe wszystkim nam zdarzenie.

PODSTOLINA

Tym zdarzeniem?

PAPKIN
Twe zamęście.

PODSTOLINA

Moje?

(po chwili, na stronie)

Ha, rozumiem…

Od Cześnika ma zlecenie
I zachodzi tak z daleka

Tam, gdzie go się dawno czeka.

Głupi mędrek.

PAPKIN

Gdyby Cześnik rozogniony,

Wskroś przejęty twymi wdzięki,

Drgnął miłością i rzucony

Do nóg twoich, błagał ręki?
PODSTOLINA

Cieszyłby się z odpowiedzi.


AKT PIERWSZY, SCENA PIĄTA

CZEŚNIK

Cóż u czarta! ty spokojny,

Kiedy Rejent mnie napada

I otwartej żąda wojny?
Lecz godnego ma sąsiada!

Dalej żwawo! - niech, kto żyje,

Biegnie, pędzi, zgania, bije!

PAPKIN

Cóż się stało?

CZEŚNIK

Mur naprawia!
Mur graniczny, trzech murarzy!

On rozkazał! on się waży!

Mur graniczny! - Trzech na murze!

Trzech wybiję, a mur zburzę! Zburzę, zniszczę, aż do ziemi. -

PAPKIN

(zmieszany, niechcący powtarza)
Zburzę, zniszczę…

CZEŚNIK

Dajesz słowo?

Zbierz więc ludzi - ruszaj z niemi! Ty się trzęsiesz?

PAPKIN

To z ochoty.

(na stronie, po chwili)
Pewne guzy!


AKT PIERWSZY, SCENA SZÓSTA

WACŁAW

Bliskie nasze pomieszkania,

Bliższe serca - ach, a przecie Tak daleko na tym świecie.

(chwytają się za dłonie, chwilę wpatrują się w siebie w ciszy, z uczuciem)
Żem kochany,

Że cię kocham nad te nieba, Że przy sobie żyć pragniemy,

To oboje dobrze wiemy; Nie oboje, czego trzeba,

Aby zniszczyć to ukrycie,

W którym pełza nasze życie,

I nie truchleć, czy dzień szczęścia Nie poprzedza dnia żałoby.

KLARA

Czegóż trzeba? mów!

WACŁAW

Zamęścia.

KLARA
O szalony, gdzież sposoby?

WACŁAW

W twojej woli.

KLARA

W woli stryja,

W woli ojca, powiedz raczej.
WACŁAW

Co zawadza, to się mija,

Gdy nie może być inaczej.

KLARA

A, rozumiem! - Nie, Wacławie,

Gdzie mnie zechcesz, znajdziesz wszędzie

Zawsze twoją - prócz w niesławie.

WACŁAW
Ależ, Klaro, moją żoną…

KLARA

Któż to, powiedz, wiedzieć będzie,

Czyś poślubił wykradzioną…

Co za hałas? - Słyszę kroki!

Coraz bliżej!… idź bez zwłoki!

WACŁAW
Jedno słowo.

KLARA

Już ci dane.

WACŁAW

Jak nie zmienisz, żyć przestanę.

KLARA

Przestaniemy - jeśli zechcesz.
WACŁAW

Pomyśl tylko, Klaro droga…

KLARA

Ale idźże, idź, dla Boga!

(odchodzą)


AKT PIERWSZY, SCENA SIÓDMA

NARRATOR
Papkin wraz z Dyndalską udają się do murarzy. Papkin, strachliwy z natury (choć zgrabnie to kamuflujący) stara

się zakończyć sprawę drogą dyplomatyczną. Zostaje jednak zlekceważony przez murarzy. Wtedy, zdenerwowany, każe Dyndalskiej przemocą przerwać naprawę muru, a sam ucieka, by ukryć się za róg domu. Usłyszawszy hałas, Rejent i Cześnik wychodzą z budynku. Rozpoczynają spór o mur. Kiedy Cześnik zaczyna grozić swoją dubeltówką, Rejent wraca do domu. Murarze, dostawszy zapłatę od Raptusiewicza przerywają naprawę muru. Gdy wszyscy opuścili już pole niedoszłej bitwy, Papkin wychodzi ze swej kryjówki z dumnie podniesioną głową.

PAPKIN

(sam, wchodząc na mur)
Ha! hultaje, precz mi z drogi,

Bo na miazgę was rozgniotę -

Nie zostanie jednej nogi -

A mam diablą dziś ochotę! Wielu was tam? chodź tu który! Nie wylezie żaden z dziury?

O wy łotry! o wy tchórze! Jutro cały zamek zburzę.

WACŁAW

Jutro?

(Papkin, zlękniony, zdejmuje kapelusz.)

Mamże wracać w progi, Które pewnie z przyszłą dobą

Zrówna z ziemią wyrok srogi? - Wolę jeńcem iść za tobą!

PAPKIN

(już bez lęku, wkłada kapelusz na głowę, dumnie)

Pardon mówisz?

WACŁAW

Pardon, panie.

PAPKIN
Znasz me męstwo?

WACŁAW

Jak zły szeląg.

PAPKIN

(zdumiony)

Boisz mnie się!
WACŁAW

Niesłychanie!

PAPKIN

Pójdziesz za mną?

WACŁAW

Pójdę, panie.

PAPKIN

Któż ty jesteś?
WACŁAW

Jestem, panie.

PAPKIN

Lecz czym jesteś?

WACŁAW

Czym ja jestem?

Jestem… jestem…
PAPKIN

Cóż to znaczy!

WACŁAW

…Komisarzem mego pana.

PAPKIN

Co? Rejenta?

WACŁAW
Nie inaczéj.

PAPKIN

Chodźmy.

(na stronie)

Cześnikowi

Wielką radość jeńcem sprawię, I zapewne do mnie powié,

Gdy mu zdobycz mą przedstawię: „Niechaj Klara twą zostanie.”

(z roztargnieniem)

Chodź, mój jeńcze.

WACŁAW

Idę, panie.


AKT DRUGI, SCENA PIERWSZA (Cześnik, Papkin wchodzi, za nim Wacław, który zostaje przy drzwiach.)

PAPKIN
(rzucając się na krzesło)

Któż me dzieła pojąć zdoła!

CZEŚNIK

Ja, bom widział.

PAPKIN

Ha! widziałeś? -

Gracko? -
CZEŚNIK

Gracko - z tyłu stałeś.

PAPKIN

Z tyłu, z przodu, nic nie znaczy, Dobry rycerz wszędzie straszny.

CZEŚNIK

Ta bezczelność…
PAPKIN

Nie inaczéj,

Bezczelności trzeba było,

Aby walczyć z taką siłą.

CZEŚNIK

Eh, do czarta!

PAPKIN
Podziwienia rzecz jest warta,

Że uniosłem z sobą jeńca - Teraz, panie, czekam wieńca.

CZEŚNIK

Cóż to znaczy?

PAPKIN
Komisarza

Pana Milczka w jasyr wziąłem.

CZEŚNIK

A to po co? - jakim czołem?

PAPKIN

Ja zabieram, co się zdarza.

CZEŚNIK (do Wacława)

Waszeć z Bogiem ruszaj sobie
I uwiadom swego pana,

Że jak w jakim bądź sposobie Mnie zaczepka będzie dana, To mu taką fimfę zrobię,

Iż, nim rzuci wkoło okiem, Wytnie kozła pod obłokiem. - Waść się wynoś szybkim krokiem.
WACŁAW do Cześnika)

Przebacz, panie, słów niewiele, Które wyrzec się ośmielę: Jesteś gniewny na sąsiada,

Że ci czasem na zawadzie…

CZEŚNIK

Czasem? - Zawsze!
WACŁAW

On powiada…

CZEŚNIK

Niech nie słyszę o tym gadzie.

WACŁAW

Czy nie byłoby sposobu,

Ustąpiwszy ze stron obu,
Zapomniawszy przeszłe szkody,

Do sąsiedzkiej wrócić zgody?

CZEŚNIK

Ja z nim w zgodzie? - Mocium panie,

Wprzódy słońce w miejscu stanie!

Wprzódy w morzu wyschnie woda,

Nim tu u nas będzie zgoda!


AKT DRUGI, SCENA DRUGA (Papkin, Wacław)
PAPKIN

Diabeł pali w tym Cześniku.

WACŁAW

Chcieć ich zbliżyć czasu szkoda.

PAPKIN

Mało zysku, dużo krzyku.

WACŁAW
Tych dwóch ludzi - ogień, woda.

PAPKIN

Cóż, paniczu, będzie z nami?

WACŁAW

Ha, zostanę tu w niewoli.

PAPKIN

Prawo wstrzymać jest mi dane,
Alem zawsze był wspaniały,

Przyjmę zatem okup mały.

WACŁAW

Ja w niewoli zostać muszę.

PAPKIN

Znaj więc wielką moją duszę:

Jesteś wolny - idź do diaska.
A za wolność dasz, co łaska.

WACŁAW

Ja zostanę tu w niewoli.

PAPKIN

(zdenerwowany)

Ale, bratku, sensu nié ma;
Nie daj grosza, a idź sobie.

WACŁAW

I pół kroku stąd nie zrobię.

PAPKIN

Idź, bom gotów użyć broni.

WACŁAW

A ja tylko własnej dłoni.

PAPKIN
Bój się Boga - idź do czarta.

WACŁAW

Nie, nie pójdę - tu zostanę.

PAPKIN

A to jakaś ćma uparta!

WACŁAW

(pokazując na sakiewkę)
Ale patrz no, bratku, co to?

PAPKIN

(z namaszczeniem)

Brzęknij tylko.

WACŁAW

Złoto?

PAPKIN
Złoto.

WACŁAW

Będzie twoim.

PAPKIN

Niech pan siada.

WACŁAW

Ale darmo nikt nie daje.
(chwila ciszy, jakby się wahał. Po chwili ściszonym głosem)

Kocham Klarę.

PAPKIN

(na stronie)

Otóż macie!

WACŁAW

I chcę zostać tu przy Klarze.

PAPKIN
To źle.

WACŁAW

(chowając sakiewkę)

Czy źle?

PAPKIN

(zatrzymując mu rękę)

Niekoniecznie,
Ale Cześnik w tym zamiarze

Będzie pewnie działać sprzecznie.

WACŁAW

Niechaj nie wie.

PAPKIN

Jak się dowie?

WACŁAW
Niech mnie przyjmie.

PAPKIN

Trudno będzie.

WACŁAW

(brzęcząc złotem)

Tu początek, koniec w głowie.

PAPKIN
A jak Cześnik na mnie wsiędzie?

WACŁAW

Nic nie znaczy.

PAPKIN

Ba! jak komu.

(wzruszając głową)
I dla Klary - komisarza.

WACŁAW

Jestem Wacław.

PAPKIN

Syn Rejenta!

O dla Boga! I w tym domu!

Waszmość obu nas naraża,

(Wacław brzęknął sakiewką.)
Brzęczy pięknie…

WACŁAW

Miej za dane,

Jeśli w służbie tu zostanę.

PAPKIN

Ha! spróbuję…

(chce wziąć sakiewkę)
WACŁAW

(odsuwając)

Później nieco -

Lecz pamiętaj, że z mej wieży

Szybko kulki na dół lecą -

Fiut z wiatrówki - Papkin leży…

Gdyby zdradzić chęć go jęła.
(odchodzą)


AKT DRUGI, SCENA TRZECIA (Wacław, Klara)

KLARA

Co wyrabiasz, o mój Boże! Trzeba by mi być w rozpaczy, Żebym tylko czasu miała.

WACŁAW
(rozśmieszony)

Co się stało? co się dzieje?

KLARA

Jeszcze mi się w oczy śmieje!

Ja wiem wszystko, bom słuchała -

Chcesz tu zostać.

WACŁAW

Cóż w tym złego?
KLARA

Miej rozsądek.

WACŁAW

Cóż mi z niego?

Kiedy już jest dowiedzione, Że rozsądku zwykłą drogą Niezawodnie połączone Losy nasze być nie mogą.

(z coraz większym zaangażowaniem)

Śmiałym naprzód idźmy krokiem. A jeżeli stałość będzie Towarzyszyć w naszym pędzie, Mimo sporu, przeszkód wielu Dojdziem przecie kiedyś celu.
KLARA

(daje się porwać uczuciom)

Dobrze mówisz, idźmy śmiało!

Prostą drogą zyszczym mało,

Przekonałeś, przyjacielu;

Zostań zatem w imię Boże,

Masz ode mnie pozwolenie.
WACŁAW

Twoje, Klaro, nie pomoże,

Lubo z życiem równie cenię.

KLARA

I do stryja trafim może, A to wolą Podstoliny.

Bo wiedz, iż w tej właśnie chwili Miłość sobie oświadczyli - Ona skromna, raczka spiekła, Ale rączkę mu przyrzekła.

Ująć ci ją łatwo będzie, Pochlebiając w każdym względzie.

Chwal bez miary rozum, cnoty,

Piękność, kształtność jej osoby,

A czym zechcesz, w naszym domu Tej zostaniesz jeszcze doby.

WACŁAW

Z komisarza na pisarza!

Zły coś pozór stąd wynika! Ależ znowu, wszak się zważa Honor służby u Cześnika.
KLARA

Biegnę, powiem Podstolinie, Że ktoś z prośbą tu ją czeka.

(podając mu rękę)

Miej nadzieję - złe przeminie - Chwila szczęścia niedaleka.

(odchodzi w drzwi prawe)

AKT DRUGI, SCENA CZWARTA (Wacław, Podstolina z drzwi prawych.)

PODSTOLINA

Gdzież suplikant? - O cóż prosi?

WACŁAW

(z niskim ukłonem)

Tu jest natręt.

PODSTOLINA
Ty młodzianie?

WACŁAW

(jeszcze nachylony)

Zbyt się winnym może stanie,

Iż tak śmiało wzrok podnosi…

Ha!

PODSTOLINA

Co widzę!
WACŁAW

(po krótkim milczeniu)

Anna!

PODSTOLINA

Wacław!

WACŁAW

(z pomieszaniem)
Nie wiem wprawdzie…

PODSTOLINA

To spotkanie!…

WACŁAW

Ty więc jesteś Podstoliną?

PODSTOLINA

Nie wiedziałżeś?
WACŁAW

Przed godziną…

(na stronie)

Co tu mówić! - z jakiej roli? -

PODSTOLINA

Nie wiedziałżeś, że podstoli

Czepiersiński, mąż mój trzeci,
Niech nad duszą Bóg mu świeci,

Zaślubiwszy mnie na wiosnę,

Już w jesieni leżał w grobie?

WACŁAW

Tak, tak, przypominam sobie.

PODSTOLINA
Oddał ducha na mym łonie.

WACŁAW

Oddał? - tak, tak, oddał pewnie.

PODSTOLINA

Zapłakałam zrazu rzewnie:

Nie mieć męża mocno boli;

Lecz i smutek w czasie tonie.

WACŁAW
Więc utonął pan Podstoli…?

PODSTOLINA

Któż powiada?

WACŁAW

Nie powiada?

Dobrze. - Zatem odejść muszę.

PODSTOLINA
(zatrzymując go)

Co on myśli? co on gada?

Ty szalejesz, na mą duszę!

WACŁAW

To być może.

PODSTOLINA

(czule)
Ja cię zwiążę,

Ja cię zamknę, drogi książę.

WACŁAW

Ach, nie powtórz tego słowa!

Patrz, jak wstydem cały płonę

Za studenckie przewinienia.

Ni tytułu, ni imienia
Wacław dalej nie zachowa.

Bo te były -

PODSTOLINA

Cóż?

WACŁAW

Zmyślone.

PODSTOLINA

Wszystko?
WACŁAW

Wszystko, co do joty.

PODSTOLINA

I nie księciem?

WACŁAW

Ani trochę.

PODSTOLINA
Cóż za powód?

WACŁAW

Myśli płoche,

Szał młodości - chęć pustoty -

Jednym słowem, coś bez celu

Jak to każde głupstwo prawie.

PODSTOLINA
Ależ miłość twa, Wacławie?

WACŁAW

(na stronie)

Siedźże teraz w wilczym dole!

PODSTOLINA

Ten rumieniec na twym czole

Jak tłumaczyć? - Ja czekałam,
W całej Litwie cię szukałam,

Lecz o księciu Radosławie

Nikt nie wiedział, nie mógł wiedzieć.

WACŁAW

Byłem… młody…

PODSTOLINA
(powtarzając ironicznie)

„Byłem młody?”

Ale biegły w swojej sztuce.

WACŁAW

(zawstydzony)

Tego nie wiem.

PODSTOLINA

Są dowody.
WACŁAW

A to jakie?

PODSTOLINA

Twoja zdrada.

WACŁAW

Trudnoż kochać nieustannie!

Lecz gdy karcić mnie wypada,
Cóż przystoi zmiennej Annie? -

Nie szukałaś zbyt daleko,

Nie czekałaś czas zbyt długi -

Podstolemu spadło wieko,

Już ci Cześnik na usługi,

Gdym więc zmieniał czucia moje,

Szedłem tylko w twoje ślady;
I zdradzaliśmy oboje,

Lub też wcale nie ma zdrady.

PODSTOLINA

Jestem wdową, mój Wacławie.

WACŁAW

Ja żonaty jestem prawie.

PODSTOLINA
Któż ty jesteś, ty zbyt znany?

WACŁAW

Wacław Milczek.

PODSTOLINA

Syn Rejenta?!

Tu, w tym domu…

WACŁAW

(kończąc)
Zabłąkany.

PODSTOLINA

Jestem trwogą wskróś przejęta -

W oczach ciemno - serce bije -

Jak cię Cześnik tu odkryje!…

Jak rywala pozna w tobie!…

WACŁAW
Ach, nie znajdzie go już we mnie.

PODSTOLINA

Nie zapieraj się daremnie:

Wszak błagałeś Podstolinę,

By do ciebie wyjść raczyła.

Czegóż żądasz?

WACŁAW
Niechaj zginę,

Jeśli sam wiem. - Bywaj zdrowa!

PODSTOLINA

(zatrzymując go)

Zawsze jeszcze dawna głowa!

Stój, nie odchodź!

WACŁAW
(na stronie)

Ach, Papkinie,

Wziąłeś, wziąłeś mnie w niewolę!

PODSTOLINA

Tyś kochany był jedynie;

Nad sto książąt ciebie wolę! -
Do mych komnat chodź w ukrycie,

Tam bezpieczny będziesz, luby,

Bo cię broni moje życie,

Bo z obrony szuka chluby.


AKT DRUGI, SCENA PIĄTA (Podstolina, Wacław, Klara z drzwi prawych.)

WACŁAW

(ujrzawszy Klarę, boleśnie)

Ach!
KLARA

I cóż?

PODSTOLINA

To jest…

WACŁAW

Nic nié ma…

KLARA
(do Podstoliny)

Czegóż żąda?

PODSTOLINA

(na stronie)

Co powiedzieć?

KLARA

(na stronie)
Dobrze idzie - już z nim trzyma.

(głośno)

Nie powinnam może wiedzieć?

WACŁAW

O, dlaczego!

PODSTOLINA

Wielkiej wagi

Jest interes jegomości, Działać trudno bez rozwagi. Zatem, proszę, nie mów słowa, Że o jego wiesz bytności - Później całą rzecz wyłuszczę.

WACŁAW

(cicho do Podstoliny)

Ja odejdę.
PODSTOLINA

(podobnież)

Ja nie puszczę.

(głośno)

Proszę z sobą waszmość pana! Jego sprawa zawikłana, Muszę przejrzeć dokumenta.
(do Klary, całując ją w czoło)

A Klarunia niech pamięta Nie powiadać nic nikomu.

KLARA

Nikt się w tym nie dowie domu.

(Podstolina odchodzi kiwnąwszy na Wacława, który ze spuszczoną głową odchodzi za nią w drzwi prawe)


AKT DRUGI, SCENA SIÓDMA (Klara, Papkin)
NARRATOR

Klara przypadkiem spotyka się z Papkinem. Ten, wykorzystując okazję, zapewnia ją o swym gorącym czuciu i, w miłosnym uniesieniu, prosi ją o rękę. Klara, rozśmieszona nagłą prośbą, nie chcąc jednoznacznie odrzucać Papkina, mówi mu, że powinien przejść przez trzy próby: posłuszeństwa, wytrwałości i śmiałości. Papkin, by udowodnić swoją wierność, ma przez sześć miesięcy milczeć, potem przez rok i dni sześć postować, a na koniec poskromić

i przynieść ukochanej jadowitego potwora - krokodyla. Przedstawiwszy swoje warunki, Klara odchodzi.

AKT DRUGI, SCENA ÓSMA
PAPKIN

(po długim milczeniu)

Krrrokodyla!

(ironicznie)

Dawniej młoda panieneczka Mile rzekła kochankowi: „Daj mi, luby, kanareczka” - A dziś każda swemu powié: „Jeśli nie chcesz mojej zguby, Krrokodyla daj mi, luby!”

(idzie ku drzwiom prawym i spotyka się z wybiegającym Wacławem)

Ha!

WACŁAW

Co?
PAPKIN

Nic.

WACŁAW

(rzucając mu sakiewkę)

Masz - milcz, bo wiesz!

PAPKIN

(chwytając sakiewką)
Wiem.

(Wacław odchodzi, Papkin zadowolony podrzuca sakiewkę, odchodzi) 

AKT DRUGI, SCENA DZIEWIĄTA (Papkin, Cześnik)

CZEŚNIK

Winszuj, waszmość, mi sukcesu! Dzisiaj moje zrękowiny:

Już finalnie, bez regresu Słowom dostał Podstoliny.

PAPKIN

Ja wiem, jak to przyszło drogo: Wszak ci moją to robotą.

CZEŚNIK

O! waściną! - Patrzcie no go!

Mnie się waszeć pytaj o to.
(oglądnąwszy się, dobrodusznie)

A! zrobiłem wstyd niewieście; Jak alkiermes wskróś spłonęła - Mnie konfuzja ogarnęła -

Tak że wziąwszy za pas nogi, Chciałem drapnąć za trzy progi. -

Wtedy ona, mocium panie,

Zawołała: „Stój, Macieju - Niech się twoja wola stanie, Ja przyjmuję ją w pokorze -

Masz ten pierścień - szczęść nam Boże!”

(rozmarzony, chwilę cicho, wyrwany z namysłu)

Ale mówmy o ważniejszej

Teraz rzeczy.

Pójdziesz wyzwać, mocium panie;
Circa quartam i niech mi stanie

U trzech kopców w Czarnym Lesie,

(do siebie)

Jak mu utnę jedno ucho,

A czej z drugim się wyniesie!

PAPKIN

Lepiej pisać.
CZEŚNIK

A, broń Boże!

Tam objaśnień, tam namowy,

Tam potrzeba tęgiej głowy.

PAPKIN

Muszę przyznać się waszmości:

Od ostatniej mej słabości
Tak zgłupiałem!

CZEŚNIK

To być może.

PAPKIN

Zatem…

CZEŚNIK
Wykręt nie pomoże.

PAPKIN

Wszakżeś mówił dzisiaj rano: „Miłe mi jest jeszcze życie, Gotów otruć, zabić skrycie.”

(pokazując powieszenie)

A nużby mnie…

CZEŚNIK
(grożąc)

Niech spróbuje!

Taką bym mu kurtę skroił!

PAPKIN

Diabliż mi tam po tej kurcie,

Jak zadyndam gdzie na furcie.

CZEŚNIK
(głaszcząc go)

Wiesz co, Papciu - spraw się ładnie, A w kieszonkę grubo wpadnie.


AKT TRZECI, SCENA PIERWSZA (Rejent siedzi przy stoliku i pisze. Dwóch murarzy przy drzwiach stoi)

NARRATOR

Rejent pisze pozew przeciwko Cześnikowi i w tym celu wezwał na świadków murarzy. Wyolbrzymia on skutki incydentu przy murze. Murarze muszą zgadzać się z fałszywymi zarzutami, bo w przeciwnym wypadku Milczek ich ukarze.
W podziękowaniu za pomoc (i by czasami nie wydali komuś prawdziwych szczegółów sporu) szczodrze ich wynagradza.

REJENT

(zamykając drzwi)

Bądźcie zdrowi!

Dobrzy ludzie, bądźcie zdrowi!

(wracając)

Czapkę przedam, pas zastawię, A Cześnika stąd wykurzę; Będzie potem o tej sprawie Na wołowej pisał skórze.

Lecz tajemne moje wieści,

Jeśli wszystkie z prawdą zgodne, Tym, czym teraz serce pieści, Najboleśniej go ubodnę.


AKT TRZECI, SCENA DRUGA (Rejent, Wacław)
REJENT

Wczas przychodzisz, drogi synu,

Pomówimy słówek parę. -

(siada i daje znak synowi, aby usiadł, ociera łzy)

W tobie jedna ma nadzieja,

Lecz zazdroszczą mi jej wrogi; Syna z ojcem chcą rozdzielić, Chcą się smutkiem mym weselić. Złego ducha pną mamidła,
Twej młodości stawią sidła.

WACŁAW

Nie rozumiem.

REJENT

Nie rozumiesz?
Starościanka…

WACŁAW

Cna dziewica,

Tę ubóstwiać…

REJENT

Skrycie umiesz…

WACŁAW
Jeśli była tajemnica,

To dlatego, żem chciał wprzody

Do sąsiedzkiej skłonić zgody.

REJENT

Mnie z Cześnikiem? - O mój Boże!

Któż jej więcej pragnąć może
Niż ja, człowiek bogobojny.

WACŁAW

Zezwól zatem, abym z Klarą…

REJENT

Być nie może żadną miarą;

Innej waści trzeba żony;

I, serdeńko, będzie inna.

WACŁAW
Ach, mój ojcze, wyrok srogi…

REJENT

Nieodmienny, synku drogi.

Bóg to widzi i ocenia.

WACŁAW

Ja ją kocham.

REJENT
(z uśmiechem)

To się zdaje.

WACŁAW

Nie przeżyję rozłączenia.

REJENT

Ja się tego nie przestraszę.

WACŁAW
I przysięgam.

REJENT

(surowo)

Zamilcz wasze!

(ze słodyczą)

Co los spuści, przyjąć trzeba:

Niech się dzieje wola nieba. -
Lecz, serdeńko, gdyś tak stały,

Gdzież dawniejsze twe zapały?

Milczysz - jakże?

(ironicznie)

Nie do wiary,

Jak o wszystkim wie ten stary!

WACŁAW

Młodość… może…
REJENT

Podstolina

Była quondam ta jedyna!

Ta wybrana! Ta kochana!

Teraz bawi u Cześnika.

WACŁAW

Zaręczona Cześnikowi.
REJENT

Póty temu nie uwierzę,

Póki sama nie odpowié.

WACŁAW

Nie odpowié? Podstolina?

REJENT

Zapytałem ją w tej mierze;
A jeżeli Bóg dozwoli,

Przyjmie rękę mego syna.

WACŁAW

Lecz nie przyjmie syn jej ręki.

REJENT

Syn posłuszny, Bogu dzięki. -

Intercyzę przyłączyłem,
Gdzie dokładnie wyraziłem:

Która zerwać zechce strona,

Ta zapłaci sto tysięcy.

WACŁAW

Moje szczęście warte więcéj.

REJENT
Szczęściem będzie taka żona.

WACŁAW

Wprzód mogiła mnie przykryje…

Lecz i Cześnik jeszcze żyje,

On nas spali w pierwszym pędzie.

REJENT

Ha! - to Cześnik wisieć będzie.

Niech się dzieje wola nieba,
Z nią się zawsze zgadzać trzeba.

WACŁAW

Ojcze!

REJENT

Synu!

WACŁAW

Zmień twój rozkaz.
REJENT

Być nie może.

WACŁAW

Ach, litości!

REJENT

Tę zyskałeś!

Patrz, ja płaczę.
WACŁAW

Mieć nadzieję?

REJENT

Nie, serdeńko, być nie może.

WACŁAW

Ja z rozpaczy oszaleję.

REJENT
Patrz, ja płaczę… ani słowa! -

Cnota, synu, jest budowa,

Jest to ziarno, które sieje…

(Wacław odchodzi. Po krótkim milczeniu.)

Jeszcze diable młoda głowa.


AKT TRZECI, SCENA TRZECIA

REJENT

Co skłoniło Podstolinę,
Wdówkę tantną, wdówkę gładką,

Za takową iść gadzinę,

To dotychczas jest zagadką;

Ale wątpić nie wypada,

Iż zamienić będzie rada.

(prostuje się)

Ale Cześnik, gdy postrzeże,
Iż na dudka wystrychnięty,

Może… może… strach mnie bierze,

Apopleksją będzie tknięty…

Niech się dzieje wola nieba,

Z nią się zawsze zgadzać trzeba.


AKT TRZECI, SCENA CZWARTA  (Rejent, Papkin)

PAPKIN
(wsuwając się trwożliwie)

Wolnoż wstąpić?

REJENT

Bardzo proszę.

PAPKIN

(kłania się nisko)

REJENT
(pokornie, z ukłonem)

Sługa uniżony.

Kogom zyskał honor witać?

PAPKIN

(na stronie)

Hm! pokorna coś szlachciurka.
(głośno)

Jestem Papkin - lew północy, Rotmistrz sławny i kawaler - Znają Szwedy, muzułmany, Sasy, Włochy i Hiszpany Artemizy ostrze sławne

I nim władać ramię wprawne. Jednym słowem, krótko mówiąc,

Kula ziemska zna Papkina - Teraz, bratku, daj mi wina.

REJENT

(po krótkim wahaniu, na stronie)

Nemo sapiens, nisi patiens.

(Dostaje butelkę spod stolika kilimkiem nakrytego, patrzy w nią do światła, nalewa lampeczkę i podaje Papkinowi, który mówi, co następuje.)
PAPKIN

(pije i przerywa, by skrytykować)

Cienkusz! deresz!

REJENT

(na stronie)

Nadto śmiało.

PAPKIN
Istna lura, panie bracie,

Cóż, lepszego tu nie macie?

REJENT

Wybacz, waszmość, lecz nie stało.

(Papkin pije jeszcze, krzywiąc się niesamowicie, Rejent z ukłonem)

Pozwól spytać, panie drogi, Gdyż nie znana mi przyczyna,

Co w nikczemne moje progi Marsowego wiedzie syna?

NARRATOR

Papkin, ośmielony, opowiada Rejentowi o planach Cześnika i w jego imieniu wyzywa Milczka na pojedynek. Z każdym jednak słowem posła okazuje się, że ojciec Wacława wcale nie jest tak pokorny, jak z początku sądził Papkin. Kiedy rozmowa schodzi na temat zamążpójścia Raptusiewicza z Podstoliną, Papkin z całym przekonaniem mówi o gorącym uczuciu, które tych dwoje łączy.


AKT TRZECI, SCENA PIĄTA  (Rejent, Papkin, Podstolina)
PODSTOLINA

(wchodząc, nie zauważa Papkina)

Otóż jestem na wezwanie

W twoim domu, mój Rejencie, Co dowodem niech się stanie, Żem zmieniła przedsięwzięcie. Podpisuję twe układy

I w minucie tutaj staję. - (oddaje papier złożony)

REJENT

(całuje ją w rękę)

PAPKIN

(na stronie)

Co ja słyszę! Co, u kata! Zdmuchnął żonę Cześnikowi I z nią syna swego swata!

PODSTOLINA

Nie myśl jednak, mój Rejencie, Że to z gustu do odmiany Wzięłam inne przedsięwzięcie; Syn twój, Wacław, był mi znany,

Bardzo znany - jednym słowem, Na cóż mam się kryć w tej mierze: Był kochany - kochał szczerze.

PAPKIN

(klaskając w palce)

Tędy droga!
PODSTOLINA

Cóż to znaczy?

Papkin tu?

(do Rejenta)

Waszmość cierpisz tego człeka?

(do Papkina)

Precz mi z oczu!

PAPKIN
(z pośpiechem)

Idę.

REJENT

Czekaj, Wasze!

PAPKIN

Czekam.

REJENT
Odpis przecie.

(do Podstoliny)

Dobrze będzie, gdy z twej strony Papkin weźmie zapewnienie

I powtórzy to, co w liście.

PAPKIN

(na stronie, przerażony)
Chce mnie zgubić, oczywiście!

REJENT

Daj mu, pani, twe zlecenie, A ja skreślę słówek parę.


AKT TRZECI, SCENA SZÓSTA (Podstolina, Papkin)

PAPKIN

(widać, że chce uciec z domu Rejenta, patrzy co chwilę w stronę drzwi)
PODSTOLINA

Droga wolna.

Lecz weź wprzody Pożegnanie dla Cześnika: Kłaniaj mu się bardzo grzecznie, Powiedz oraz, jak mą duszę Zbyt boleśnie żal przenika,

Że się tak z nim rozstać muszę - Niech porywczo mnie nie gani…

PAPKIN

Banialuki, moja pani,

Tych ode mnie nie usłyszy.

(bierze list od Rejenta i z ukłonami, czym prędzej ucieka)


AKT CZWARTY, SCENA PIERWSZA (Cześnik, Dyndalska)

CZEŚNIK
No, Dyndalska! Czas przyspiesza,

Powtórz wszystkim po trzy razy, Że na jutro, ja, pan młody,

Na weselne proszę gody. Rozumiesz? No! Ruszaj z Bogiem. -

(Dyndalska odchodzi. Po krótkim milczeniu.)

AKT CZWARTY, SCENA DRUGA (Cześnik, Papkin)
CZEŚNIK

Jesteś przecie…

PAPKIN

Z suchym gardłem -

Pozwól kapkę. To mi sprawa!

(nalewa sobie i pije)

Eh, ten Rejent, sztuczka żwawa,
I szatańska przy tym postać.

Przyjął grzecznie - prosił siedzieć -

Dodał wina, zieleniaka -

CZEŚNIK

(jakby do siebie)

Otruł pewnie…
PAPKIN

Jak to? co to?

CZEŚNIK

Nie, nie…

PAPKIN

Ale…

CZEŚNIK

I cóż dalej?
PAPKIN

Otruł, mówisz?

CZEŚNIK

Z tą niecnotą

Nie ma żartu, mocium panie.

PAPKIN

Mnie bez tego… coś tu pali.
CZEŚNIK

Jakże przyjął me wyzwanie? Cóż?

(milczenie)

A tam co? głuchoniemy?

(Papkin osłupiały, nie patrząc się, oddaje list.)

Aha! z listu się dowiemy.
(czyta)

Co, co, co, co! co, co, co, co!

(postępując w największej złości ku Papkinowi, za każdym krokiem krzyczy „co!”, jakby nie mógł słów znaleźć. Papkin cofa się aż za stolik, po lewej stronie stojący.)

Co, co, co, co!

PAPKIN
To, to, to, to!

CZEŚNIK

Podstolina…

PAPKIN

Nam skrewiła.

CZEŚNIK

(wściekły)

Utarłbym cię w proch z kretesem -
Ale czasu nie chcę tracić.


AKT CZWARTY, SCENA TRZECIA  (Papkin, później Dyndalska)

PAPKIN

(po długim milczeniu krzywi się, potem macając się po brzuchu)

Tu coś boli. - Oj! aj! piecze -

Ach, to wino! takie męty!

O zbrodniarzu! O przeklęty!
Taką piękną niszczysz różę!

(Dyndalski wychodzi z drzwi lewych.)

Ach, Dyndalska, cny człowiecze!

Ach, powiedzcie, czy być może?

DYNDALSKA

Co, czy może?

PAPKIN
Że ta żmija,

Ten w Rejenta czart wcielony,

Dziś trucizną mnie zabija?

DYNDALSKA

Ej, gdzie znowu!

PAPKIN

Nie wierzycie?
DYNDALSKA

Kto by się tam i łakomił

Na waszmości nędzne życie!

PAPKIN

Nic nie będzie zatem złego?

DYNDALSKA
Ej, nie.

PAPKIN

Cześnik mówił przecie…

DYNDALSKA

Ha, to znowu co innego.

Jaśnie panu wszystko w świecie

Tak jest znane, jakby komu,

Mój paniczu, w własnym domu. Otruł! - proszę! - co za psota!

PAPKIN

Jakaż wasza teraz rada? Robić, począć co wypada?

DYNDALSKA

Ha!

Po księdza posłać trzeba -
(wychodząc w drzwi środkowe)

Proszę, proszę, to niecnota!


AKT CZWARTY, SCENA CZWARTA

PAPKIN

(rzucając się na krzesło)

Umrzeć, umrzeć! Wielkie nieba!

(po krótkim milczeniu)

Tak, połknąłem, mam truciznę, Już się z tego nie wyśliznę, Więc testament mój ułożę -

(z płaczem nieprzesadzonym. Papkin, ocierając często z łez oczy, pisze czas jakiś)
 
AKT CZWARTY, SCENA PIĄTA (Papkin, Cześnik, Dyndalska)

CZEŚNIK

(wpada rozgorączkowany)

Hola, hola, nie tak zrobię - Wszystko to są z mydła bańki - Lepszą zemstę przysposobię, Ale trzeba zażyć z mańki. Bylem syna dostał w siatkę, Mam dla niego dobrą klatkę;

A tatulem się nie straszę, Potem o tem…
(do Papkina)

Puszczaj wasze.

PAPKIN

(nie oglądając się)

Ja testament teraz piszę.

CZEŚNIK

Niechże o tym już nie słyszę, Bo do czubków odwieźć każę.

PAPKIN

(wstając)

Czy tak? -

(do siebie)

Zaraz legat zmażę.

(Papkin przenosi się do stolika, po lewej stronie będącego)
CZEŚNIK

(do Dyndalskiej)

Siadaj no tu - zmaczaj pióro, Będziesz pisać po mym słowie.

DYNDALSKA

Stawiam tytle niezbyt skoro.

CZEŚNIK

Właśnie babskiej trzeba ręki. Życie w zakład, gaszka złowię - Dobrze będzie.

DYNDALSKA

(usiadłszy bokiem do widzów naprzeciwko Cześnika i wkładając okulary)

Bogu dzięki!
CZEŚNIK

Teraz trzeba pisać właśnie

Jakby Klara do Wacława.

DYNDALSKA

O! o!

CZEŚNIK

No, cóż: o, o - ?

DYNDALSKA
(podnosząc się)

Jaśnie Panie, wszak to despekt dla niej.

CZEŚNIK

Co się Pani o to pyta! Maczaj pióro - pisz i kwita.

(Dyndalska siada wyprostowana na brzeżku krzesła i macza pióro, Papkin w ciągu tej sceny pisze, płacze)

CZEŚNIK
(po krótkim myśleniu)

Tylko że to, mocium panie, Aby udać, trzeba sztuki.

Owe brednie, banialuki,

To miłosne świegotanie…

(myśli)

Jak tu zacząć, mocium panie?
DYNDALSKA

(podnosząc się)

Cnym afektem ulubiony…

CZEŚNIK

O… o… o… o!… Jak od żony -

O! - już wiesz - no! - na tym sztuka… Pisz waść: Bardzo proszę.
(pokazując palcem na pismo)

Co to jest?

DYNDALSKA

(podnosząc się, jak to za każdą razą, kiedy mówi do Cześnika)

„B”

CZEŚNIK

To?

DYNDALSKA
„B” duże -

A capite, jaśnie panie.

CZEŚNIK

(przypatrując się pismu)

„B”, „B” duże.

Kto pomyśli, może zgadnie.

No, no - pisz no - a dokładnie.
(dyktuje)

Bardzo proszę… mocium panie…

Mocium panie… me wezwanie…

Mocium panie, wziąć w sposobie,

Mocium panie… wziąć w sposobie,

Jako ufność ku osobie…

Mocium panie, waszmość pana;
Która, lubo mało znana…

Która, lubo mało znana…

(chwila ciszy)

Czytaj waść.

DYNDALSKA

(czyta)

Bardzo proszę, mocium panie,
Mocium panie, me wezwanie,

Mocium panie, wziąć w sposobie,

Mocium…

CZEŚNIK

(wyrywa i drze papier)

Niech cię czarci chwycą

Z taką pustą mózgownicą! „Mocium panie” - głupia pisze!

DYNDALSKA

Jaśnie pana własne słowo.

CZEŚNIK

Milcz! - przepisz to de novo,

„Mocium panie” opuść wszędzie.

DYNDALSKA
(chcąc zbierać kawałki)

Z tych kawałków trudno będzie.

CZEŚNIK

Pisz de novo - pisz, powiadam -

Mózgu we łbie za trzy grosze!

Siadaj! - siadaj, mówię.

DYNDALSKA
Siadam.

CZEŚNIK

I powtarzaj.

(dyktuje)

Bardzo proszę,

Moć…

(zatyka sobie usta)
DYNDALSKA

(powtarzając napisane)

Moć.

CZEŚNIK

(zrywając się)

Co, moć? cóż moć znaczy?

Z tym hebesem nie pomoże;
Trzeba zrobić to inaczej. -

Nawet lepiej będzie może,

Gdy wyprawię doń pacholę

Z ustną prośbą. - Tak, tak wolę. -

Słuchaj. - Idź mi… Ależ, ale!

Rejentowicz od nikogo

Nie jest u mnie znany wcale.

PAPKIN
(obojętnie)

Wszyscy go tu poznać mogą,

Wszak był rano.

CZEŚNIK

Co? ów młody?

Komisarzem co się mienił?

PAPKIN
Nie inaczej.

CZEŚNIK

Na me szkody

W me komnaty ćwik się wkrada,

A ten milczy, nie powiada!

PAPKIN

(obojętnie)
Abym milczał, dał to złoto.

CZEŚNIK

(biorąc się za głową)

O dla Boga! ty niecnoto!

PAPKIN

(dalej obojętnie)

Kto już na pół w grobie stoi,
Twego gniewu się nie boi.

(rzucając sakiewkę na ziemię)

Cóż ten kruszec w takiej porze!

CZEŚNIK

Milcz mi, wasze!

PAPKIN
Któż go ceni!

Na cóż mi się przydać może? -

(Kiedy Dyndalska chce podnieść sakiewkę, Papkin go uprzedza, kończąc mowę.)

Chyba tylko do kieszeni.

CZEŚNIK

Cicho, cicho, bez hałasu.

Teraz na to nie ma czasu -

Ale jakem szlachcic prawy,
Zdasz mi poczet z twojej sprawy.

(do Dyndalskiej)

Wasze idź mi,

Niech młodemu Wacławowi,

Paniczowi - no wiesz? - powié, Że go prosi panna Klara,

By nie mówiąc nic nikomu

Chciał na chwilę przyjść łaskawie - Aby nie był wżdy w obawie,

Bo Cześnika nie ma w domu.

No, rozumiesz?

DYNDALSKA

Dokumentnie.

(Cześnik chce odejść)
PAPKIN

(zastępując drogę)

Cześniku.

CZEŚNIK

Cóż?

PAPKIN

(podając pióro)
Jako świadek.

CZEŚNIK

Idź do kata!

(odchodzi z Dyndalską w drzwi środkowe)


AKT CZWARTY, SCENA SZÓSTA (wchodzi Klara z drzwi prawych, Papkin płacze)

KLARA

Cóż się stało?

PAPKIN
Już nie żyję. -

Byłbym przywiózł krokodyla, Byłbym zyskał twoją rękę; Lecz ostatnia przyszła chwila, Dziś rycerską kończę mękę.

KLARA

(na stronie)
Stracił zmysły do ostatka.

PAPKIN

Ten testament wręczę tobie: Racz posłuchać, jakby matka, I zapłakać na mym grobie.

(czyta, łzy często ocierając)

Ja, Józef Papkin, syn mego ojca Jana Papkina…
(czule)

Jana, Jana - Jan mu było

(czyta)

Będąc zupełnie zdrów na ciele i umyśle, ale nie mogąc wiedzieć, kiedy umrę… Oczywiście.

bo jestem otruty przez rejenta Milczka w lampce wina…

W lampce wina (ze łzami)

robię ten testament, czyli ostatnie rozporządzenie mojego ruchomego i nieruchomego majątku. Nieruchomym rozporządzać nie mogę, bo żadnego nie mam…

Nie mogę…
GRUPA TEATRALNA „Coś i cośtam” „Zemsta” A. Fredry LO Pniewy 2015 r. Ruchomości zaś rozdaję. - Tej, którąm zawsze kochał, czcił, szanował i ubóstwiał, Jaśnie Wielmożnej Klarze Raptusiewiczównie, starościance zakroczymskiej, daruję angielską gitarę i rzadką kolekcyją motyli, będącą teraz

w zastawie. - Artemizę… Cześnikowi dać ją chciałem, ale teraz przemazałem. Artemizę dostanie najdzielniejszy rycerz w Europie, pod warunkiem, aby pomnik postawił na mym grobie. - Z resztą ruchomości chcę być pochowany (ociera łzy). - Jaśnie Wielmożnego Cześnika zaś i Jaśnie Wielmożną Starościankę, jako egzekutorów testamentu, suplikuję, aby moje wszystkie długi, jakie się tylko pokażą, nie płacili, gdyż chcę przez to braciom moim różnego stanu i wyznania zostawić po sobie pamiątkę. Józef Papkin

Józef Papkin incognito - Na tytuły miejsca nie ma - Weź więc - i co tu wyryto,

Niech twa pamięć wiecznie trzyma.

AKT CZWARTY, SCENA SIÓDMA  (Papkin, Klara, Wacław z drzwi lewych.)

WACŁAW

Klaro, Klaro, co się dzieje! Los nas ściga nazbyt srogo -

Wszystkie drogie nam nadzieje

W jednej chwili przepaść mogą.

KLARA
Mów ostrożnie.

WACŁAW

(spojrzawszy na Papkina)

Zapłacony. -

Podstolina w naszym domu -

Bo plan ojca niewzruszony

Ją zaślubić mnie przymusza.
KLARA

Przebóg!

WACŁAW

A ta podła dusza,

Bez litości i bez sromu,

Nie zważając me wyznania,

Jego woli ucho skłania.
KLARA

Ach, Wacławie, nie mam władzy

Mówić, radzić w tej potrzebie,

Bo truchleję tu o ciebie. -

Ach, ty nie znasz mego stryja!

W porywczości nie ma granic.

WACŁAW

Nie lękaj się nadaremnie:
Komisarza wszak zna we mnie.

PAPKIN

(obojętnie)

O, komisarz teraz za nic.

WACŁAW

Więc zdradziłeś?…

PAPKIN
Powiedziałem.

WACŁAW

A, niegodny!…

KLARA

(wstrzymując go)

O, mój drogi,

Nie powiększaj mojej trwogi.
WACŁAW

Niech przynajmniej go ukarzę.

PAPKIN

Kto już w grobie jedną nogą,

Na tym groźby nic nie mogą.

WACŁAW

Co on mówi?
KLARA

Próżna zwada -

Uchodź, uchodź, nie trać chwili.

WACŁAW

Lecz jak będzie?…

KLARA
Dziś napiszę.

WACŁAW

Dziś wieczorem…

KLARA

Hałas słyszę…

WACŁAW

To, com mówił…

KLARA
Potem, potem.

WACŁAW

Idę teraz, lecz z powrotem…


AKT CZWARTY, SCENA ÓSMA

CZEŚNIK

(zastępując w drzwiach lewych)

Hola, hola, mocium panie! -
WACŁAW

(zszokowany, lecz gotowy do walki, Klara prawie mdleje, Papkin obojętnie)

CZEŚNIK

Rejent wykradł narzeczonę

I chce tobie dać za żonę;

Miałby tryumf w tym sposobie,

Lecz ja umiem radzić sobie -
Lub do turmy pójdziesz na dno,

Gdzie, że siedzisz, ciężko zgadną,

Albo - rękę oddasz Klarze. -

Tobie żonka jakby nimfa,

Podstolinie grochowianka,

Rejentowi tęga fimfa,

A mnie zemsta doskonała -
Tak się skończy sprawa cała.

(milczenie)

WACŁAW

Ale…

CZEŚNIK

Tutaj nie ma ale.

WACŁAW

(z niedowierzaniem)
Zaraz…

CZEŚNIK

Zaraz albo wcale!

KLARA

Ślub brać dziś?

CZEŚNIK

Dziś.
(Klara obraca się ku Wacławowi jakby o odpowiedź)

WACŁAW

Ha, więc bierzmy.

CZEŚNIK

Pleban czeka już w kaplicy Dalej żwawo.

(na stronie, przeszczęśliwy)
Rejent skona.

(odchodzą do kaplicy)


AKT CZWARTY, SCENA DZIEWIĄTA (Dyndalska, Rejent; Rejent wchodzi, oglądając się na wszystkie strony)

REJENT

(kładąc rękę na ramieniu Dyndalskiej, która go nie widziała)

Cóż to, dżumę w zamku macie? Żywej duszy. - Nie ma komu Odpowiedzieć, pan czy w domu.

DYNDALSKA

Jest, do usług.

REJENT

Rzecz ciekawa.

Cześnik wyzwał mnie na rękę:
Acz nie moja to zabawa,

Rzekłem jednak: wola nieba,

Z nią się zawsze zgadzać trzeba. I wyszedłem, i czekałem,

Tak, czekałem nadaremnie. Może wróżył zbyt zuchwale, Że mu Rejent nie dotrzyma?

Ale Rejent był na dziale, Zucha tylko jeszcze nié ma.

DYNDALSKA

Ej, łaskawy mój Rejencie,

Nie wyzywaj go na cięcie,

Bo jak machnie po pętlicach,

Zdywiduje jak Bóg Bogiem.

GŁOSY
Wiwat! wiwat! Państwo młodzi!

REJENT

Któż wesele tu obchodzi?

DYNDALSKA

Rejentowicz.

REJENT

Być nie może!


AKT CZWARTY, SCENA DZIESIĄTA (Wchodzi Cześnik. Spostrzega Rejenta, staje jak wryty. Rejent kłania się nisko. Czas milczenia, oko w oko patrzą. Cześnik chwyta za szablę, to samo i Rejent. Czas jakiś zastanowienia)

CZEŚNIK (na stronie)

Nie wódź mnie na pokuszenie, Ojców moich wielki Boże! Wszak gdy wstąpił w progi moje, Włos mu z głowy spaść nie może. Czego żądasz?

REJENT

Mego syna.

CZEŚNIK

Ha! ha! rozkosz mi jedyna!

Będziesz zadość miał z tej strony -

Ale z żoną czy bez żony?

REJENT
To… za wiele…

CZEŚNIK

Co za wiele? -

Tyś mi ukradł moją wdowę,

By ją zmienić na synowę -

Jam zatrzymał twego syna,

By mu sprawić tu wesele -
Masz więc byka za indyka.


AKT CZWARTY, SCENA JEDENASTA (Ciż sami, Klara, Wacław, Papkin, Dyndalska)

WACŁAW

Ach, mój ojcze!

KLARA

Ach, mój stryju,

Niech się skończy ta zawiłość!
WACŁAW

(klękając)

Przebacz, ojcze, i wzajemną

Pobłogosław naszą miłość!

REJENT

Wstań, serdeńko, i chodź ze mną.


AKT CZWARTY, SCENA DWUNASTA (Ciż sami, Podstolina)
PODSTOLINA

Mamże wierzyć, co się dzieje,

Wacław z Klarą -

REJENT

(na stronie)

Oszaleję!
PODSTOLINA

Tak jest, wierzę, już się stało! -

Więc wam powiem - i niemało.

Chciałam za mąż pójść czym prędzéj,

By nie zostać całkiem w nędzy -

Ów majątek zapisany

Na czas tylko był mi dany,

A w istotnym wiecznym darze
Dziś przypada szczęsnej Klarze.

REJENT (na stronie)

Dwa majątki - kąsek gładki -

Coś stryjowi żal tej gratki.

CZEŚNIK (na stronie)

Zamienił stryjek

Na siekierkę kijek.
PODSTOLINA

Ale przez to dziś nie tracę:

U Rejenta sto tysięcy…

KLARA

Nie - ja z mego to zapłacę.

(do Rejenta)

Nie opieraj się już więcéj,
Swego gniewu zwalcz ostatki,

Pobłogosław twoje dziatki.

(klęka z Wacławem, któremu podaje prawą rękę)

REJENT

(błogosławiąc)

Niech się dzieje wola nieba,

Z nią się zawsze zgadzać trzeba.
PAPKIN

(do Wacława)

Mogęż przestać na twym słowie?

Ręczysz pewnie za me zdrowie?

(na znak potakujący - przechodzi na lewą stronę i drze testament)

CZEŚNIK

Niechże będzie dziś wesele,

Równie w sercach, jak i w dziele -
(podając rękę Rejentowi)

Mocium panie, z nami zgoda.

(Rejent przyjmuje rękę z niskim ukłonem)

WSZYSCY

Zgoda! zgoda!

WACŁAW

(wstąpiwszy na środek tak, że Klara po jego prawej, podaje rękę Cześnikowi, on zaś ojcu po lewej, i posuwając się na przód sceny)

Tak jest, zgoda, A Bóg wtedy rękę poda.

KONIEC

