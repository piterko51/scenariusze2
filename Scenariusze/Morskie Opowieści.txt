Morskie Opowieści

LEKTOR
Cześć dzieciaki! Czeeeść! Słuchajcie! Mam dla was bajkę… Co tam bajkę... Historię! chcecie posłuchać? A więc... (czyta z wielgachnej starej księgi)

Ten kto chce niechaj słucha, 
Ten kto nie, niech nie słucha,
Każdemu trafią do ucha
Morskie opowieści!    
    
Były raz cztery statki, czterech kapitanów i cztery załogi. Pierwszy statek był z plastiku, drugi z aluminium, trzeci z papieru, czwarty zaś ze szkła był wytopiony. Pewnego dnia w porcie zawrzało, bo wieści najnowsze niosły…

LALKA PRZEKUPKA
Skaaarb! Jest skarb!

LEKTOR
Tak, skarb. Na pobliskiej wyspie.

LALKA PRZEKUPKA
Na wyspie, na pobliskiej wyspie jest!

LEKTOR
Wszyscy czterej kapitanowie czterech statków z załogami zaczęli wnet przygotowania do podróży.

(ukazują się kapitanowie- czterech zupełnie różnie ubrani, prawdziwi, jeden może mieć brodę od Rafała)

LEKTOR
Pierwszy wyruszył plastikowy statek. 
(reszta kapitanów znika, zostaje tylko plastikowy i jego załoga-lalki)
Nie straszne mu były skały podwodne, bo plastikowa rufa wyginała się, ale nie pękała.
(kapitanem i załogą mojta i słychać dźwięk gniecionego plastiku)
Lecz w skwarze dnia zaczął się topić, zapasy jedzenia zepsuły się. Co gorsza na statku wybuchł pożar i cała załoga dostała strasznego kaszlu. (podświetleni na czerwono, kaszlą)
No cóż, musieli wsiadać w szalupy i uciekać.
(zbijają się do kupy, odwracają, wiosłują, mija ich następny kapitan, znikają)
 
Załogę pierwszego statku w szalupach mijał drugi statek- aluminiowy. Potężny okręt z potężnym kapitanem sunął na przód. Skały podwodne ominęli z paroma ledwie wgnieceniami w kadłubie.
(załogą mojta i słychać gniętą puszkę)
Niestety, w tym statku również zaczęła psuć się żywność, a marynarze, którzy ją zjedli, mieli bardzo krótką pamięć…

KAPITAN
Majtku zmyj pokład na morko!

LALKA MAJTEK
Tak jest! Co to ja miałem? Aaa
 
LALKA BOSMAN
Dwie ważne sprawy majtku! 1.Czy kajuty posprzątane?

LALKA MAJTEK
Aaaa, kajutę miałem sprzątnąć…

LALKA BOSMAN
Emmmm, a no tak… Czy kajuty posprzątane?

LEKTOR
Kapitan widząc co się dzieje kazał zawracać, zanim zapomną dokąd płyną.
(odwracają się i znikają)
Papierowy statek wypłynął odważnie na przód. Lecz choć żywność się w nim nie psuła, a załoga byłą zdrowa, statek nawet nie dopłynął do skał podwodnych, bo zamókł i utonął.
(są coraz niżej, aż widać tylko głowy)
Na pomoc załodze papierowego statku ruszył kapitan statku szklanego. Żywność na tym statku się nie psuła, marynarze byli zdrowi, jedynie ciepłe dni żeglugi doskwierały im, bo kadłub statku nagrzewał się, ale nie topił.
(kapitan przeciera czoło, że niby się spocił)
Zabrali załogę statku papierowego i zawrócili do portu wiedząc dobrze, że szklany statek rozbije się na skałach podwodnych.
(papierowy kapitan „wchodzi” na statek)
W ten sposób żaden statek nie dopłynął do skarbu, lecz za to my dowiedzieliśmy się jakie są najważniejsze materiały i jak się zachowują: plastik- psuje żywność, kiedy się pali dostajemy kaszlu, a na słońcu się topi, choć się nie łamie; aluminium- jedzenie z puszek aluminiowych może nam skracać pamięć, choć same aluminium jest mocne i się nie pali; papier- przemaka, za to nie psuje nam jedzenia, ale łatwo się pali; szkło-nie psuje jedzenia, ani picia, nagrzewa się, ale nie pali i choć jest wytrzymałe, można je zbić o skały.
(pojawiają się kolejni kapitanowie u każdego dźwięk jego materiału)

